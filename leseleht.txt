Ladinakeelne nimi: Maianthemum bifolium (L.)
Kuuluvus: asparisliste sugukond, leselehe perekond
Rahvapärased nimed: metsviinamari, oravlill, täuhein, ussimarjad, viinalilled

Leseleht on inimese jaoks mürgine taim, mida kohtab tihti metsas.

Leselehe õiekate on lahklehine ja värvuselt valge kuni kreemikas. Õied on mõlemasugulised, vängelt lõhnavad ja väga väikesed ning koondunud kahekaupa 10-30-õielisesse tipmisesse kobarasse.

Taime viljadeks on kerajad või neerjad marjad, mis on noorelt hallid, rohekaspunakate täppidega ja valminult kirsipunased. Leselehe marju on kasutatud rahvameditsiinis

Leselehel on piklikmunajad südaja alusega helerohelised kaarroodsed lihtlehed. Asuvad vaheöduvalt varre ülemisel kolmandikul lühikesel rootsul. Õitsevatel vartel on kaks lehte, teistel vaid üks.

Taime risoom on roomav ja peenike. Leselehe narmasjuurestik on keskmiselt arenenud. Taim paljuneb peamiselt risoomi abil ja harvematel juhtudel ka seemnetega.

Leseleht kasvab niiskemates kasvukohtades nagu laane-, palu-, salu-, lodu- ja rabametsades ning puisniitudel rohurindes põõsaste varjus. Taim on külmakindel. Ökosüsteemis on leseleht oluline, sest putukad saavad sellelt nektarit ning taime marjad on toiduks mitmetele metsloomadele ja lindudele.


Allikas:
https://bio.edu.ee/taimed/oistaim/leseleht2.htm 