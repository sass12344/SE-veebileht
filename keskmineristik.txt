Ladinakeelne nimi: Trifolium medium L.
Kuuluvus: liblikõieliste sugukond, ristiku perekond
Rahvapärased nimed: härjapea, jaanilill, punased mesikad, metsaristikhein

Keskmine ristik on üks tavalisemaid punaseõielisi ristikuid, kuid sel on iseloomulikud lehed. Need on piklikumad ja pikemad, kui teistel punaseõielistel ristikutel. Lisaks on keskmise ristiku lehed ühtlaselt sügavrohelised ja neil ei esine ühtegi heledamat laiku. Kui lehel on valge kolmnurk, siis on tõenäoliselt tegemist roosa ristikuga.
 
Keskmise ristiku õied on punakaslillad ja asuvad varre tipus ühekaupa. Keskmisel ristikul on kõik krooni osad alusel kokku kasvanud ja krooni alust polegi näha. Kroon on poolenisti peidus tupe vahel. Tupplehed on sügavalt lõhestunud teravateks piikideks. Nende teravike serv on aga omakorda ripsmeline ja tupe suudme ümber leiame omapärase karvaringi.
 
Taime risoom on võrdlemisi tugev ja väheste juurtega. Juurtel elavad mügarbakterid, kes rikastavad mulda lämmastikuga. 
Keskmine ristik paljuneb seemnetega ja vegetatiivselt maa-aluste võsunditega. Ökosüsteemis on see taim vajalik, sest tolmeldavad putukad saavad taimedelt rikkalikult nektarit. Keskmine ristik on taimtoidulistele loomadele hea toit. Juurtel elavad mügarbakterid tõstavad pinnase kvaliteeti.
 
Keskmine ristik leidub sageli kuivadel nõlvadel, põllupeenardel, teede ääres, metsaservadel ja liivasel pinnal. Taim eelistav valgusrikkaid kasvukohti. Keskmine ristik on väga leplik kehva mulla suhtes ja talub hästi kuivust.

Allikas:
https://bio.edu.ee/taimed/oistaim/keskrist.htm
https://bio.edu.ee/taimed/oistaim/keskrist2.htm 
